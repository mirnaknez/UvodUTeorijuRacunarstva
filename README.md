Ovaj repozitorij sadrži rješenja za 4 laboratorijske vježbe iz kolegija Uvod u teoriju računarstva na Fakultetu elektrotehnike i računarstva. Svaka vježba fokusira se na implementaciju različitih automata i koncepata iz teorije računarstva.

Sadržaj repozitorija:
Vježba 1: 
Simulator nedeterminističkog konačnog automata s epsilon prijelazima (ε-NKA). Simulator prima tekstualni zapis definicije automata i ulazni niz te ispisuje skupove stanja u kojima se automat nalazio za svaki znak ulaznog niza.

Vježba 2: 
Implementacija minimizacije determinističkog konačnog automata (DKA) uklanjanjem nedohvatljivih i istovjetnih stanja. Program prima tekstualnu definiciju DKA i ispisuje minimiziranu verziju automata.

Vježba 3: 
Simulator determinističkog potisnog automata (DPA) koji prihvaća nizove prihvatljivim stanjem. Simulator prima tekstualni zapis definicije automata i ulazni niz te ispisuje stanja i sadržaj stoga za svaki učitani znak, kao i informaciju o prihvatljivosti niza.

Vježba 4: 
Implementacija parsera tehnikom rekurzivnog spusta za zadanu LL(1) gramatiku. Parser prima niz znakova i provjerava je li u jeziku definiranom gramatikom.

Korišteni jezici:
Java
Python
